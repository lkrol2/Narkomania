{"name":"Narkomania","tagline":"Notatki ","body":"Narkomania\r\n==========\r\n\r\nNotatki \r\n#### Narkomania - zagrożenie osobowości i życia\r\n![Help] (http://pedagogika-psychologia.blog.pl/files/2013/09/ahelpdda.jpeg)\r\n\r\n\r\n##### I. Trochę historii:\r\n\r\nW ostatnich dziesięcioleciach w Polsce konieczne staje się podjęcie bardziej radykalnej walki ze zjawiskiem narkomanii. Siła narkotyku tkwi w mocy zawartych w nim trucizn oraz ich ujemnych oddziaływaniach na sferę fizyczną i psychiczną człowieka.Po wojnie narkomania nie rozprzestrzeniała się na taką skalę, jak w wielu krajach o wysokim stopniu rozwoju gospodarczego.Dopiero od drugiej połowy lat 60 zjawisko staje się coraz bardziej powszechne, głównie w środowiskach młodzieży. Początkowo przemilczane, zaczyna obejmować swym zasięgiem coraz większą liczbę młodych ludzi. Szerzy się nawet wśród uczniów szkół podstawowych.Potrzeba zainteresowania społeczeństwa narkomanią jest coraz większa z uwagi na konieczność zapobiegania jej. Leczenie jest bardzo trudne, a wyniki kuracji nie dają podstaw do zbytniego optymizmu. Zasadniczej rangi nabierają więc zagadnienia profilaktyki, w tym jak najszerszej edukacji dzieci, młodzieży, rodziców i wychowawców.\r\n\r\n##### II. Determinanty powstawania uzależnień:\r\n\r\n  Wśród czynników warunkujących powstawanie nałogów na wyróżnienie zasługują tzw. efekty farmakologiczne. Najważniejszym z nich jest zdolność niektórych środków do wywoływania subiektywnego uczucia zwanego euforią, czyli nadmiernie dobrego samopoczucia. Właściwość ta powoduje, iż w krótkim czasie może być osiągnięty względny komfort psychiczny w postaci odprężenia, spokoju i poczucia bezpieczeństwa. Efekt farmakologiczny zapewnia możliwość ucieczki od stresu i frustracji zrodzonej w warunkach współczesnego życia, przytłoczenia jego tempem, a przede wszystkim napięciami w stosunkach międzyludzkich. Właśnie omawiany efekt stanowi pozytywne wzmocnienie skłaniające do ponownego sięgnięcia po środek wywołujący powyższy stan.Czynnikiem usposabiającym do narkomanii, chociaż nie niezbędnym jej warunkiem, jest dewiacja osobowości.\r\n  Na wejście w nałóg są podatni osobnicy niedojrzali emocjonalnie i psychoseksualnie z niedorozwiniętym systemem wewnętrznej kontroli. Posiadają oni często wygórowane wymagania, oczekując natychmiastowego spełnienia swych potrzeb życiowych. Są to jednostki nadwrażliwe, o \"kruchej osobowości\", nie posiadające potrzeby dominacji, charakteryzujące się nieporadnością wobec trudności życiowych, od których starają się uciec, chociażby przez \"zniekształcenie\" rzeczywistości za pomocą środków odurzających.Istotną rolę w powstawaniu wszelkiego rodzaju uzależnień odgrywają czynniki społeczne. Środowiskowa atmosfera aprobaty lub potępienia stosowania środków odurzających może zwiększyć albo zmniejszyć liczbę osób narażonych na ryzyko wejścia w nałóg. Znaczącą rolę w rozprzestrzenianiu się tego typu dewiacji może mieć nacisk członków grup rówieśniczych oraz rozbieżność pomiędzy wartościami propagowanymi a rzeczywistością społeczną.\r\nPośród głównych determinantów sprzyjających rozprzestrzenianiu się zjawiska narkomanii należy także wyróżnić wpływ czynnika rodzinnego. \r\n  Jednym ze skutków industrializacji i urbanizacji jest niestabilność rodziny, zanikanie wpływu rodziców na dzieci oraz brak skutecznych form kontroli nad nimi. Rodzice coraz mniej czasu poświęcają dzieciom, a emancypacja zawodowa prowadzi bardzo często do zachwiania tradycyjnych autorytetów. Czymś normalnym staje się rozwód, rzadko spotykający się z dezaprobatą środowiska. W tych warunkach dzieci podatne są często na niepożądane wpływy środowiska rówieśniczego.\r\nKrytykowana przez starsze pokolenie młodzież obserwuje, że podstawowym, a niekiedy jedynym celem społeczeństwa, w którym żyje, jest dążenie do dobrobytu materialnego. Największą wartością jest pieniądz, bez względu na to, jaką drogą został zdobyty. \r\n  Młodzi ludzie dążąc do potwierdzenia wartości preferowanych przez siebie, do uzyskania wyższych wrażeń estetycznych, sięgają między innymi po środki, które pozwalają im oderwać się od szarej rzeczywistości i przenieść w złudny wprawdzie świat szczęścia i radości.Rodzicom wydaje się niejednokrotnie, że brak miłości do dzieci można zrekompensować przy pomocy drogich prezentów. Ale przeważnie okazuje się, iż pieniądze zdobywane kosztem czasu, który należało poświęcić dziecku, potrafią przynieść szkody nie do odrobienia. W tworzeniu warunków do rozprzestrzeniania się nałogów nic pozostaje bez winy również szkoła Obszerne programy, nic odpowiadające poziomowi intelektualnemu dzieci i młodzieży, realizowane tradycyjnymi metodami, są często przyczyną niepowodzeń szkolnych. Brak nauczycieli o odpowiednich kwalifikacjach, a przede wszystkim obdarzonych powołaniem, prowadzi do trzymania się przestarzałych metod dydaktycznych. Programy oświatowo - wychowawcze zaledwie w nikłym stopniu uwzględniają treści dotyczące zjawisk patologii społecznej, w tym również narkomanii.\r\n  Dzieci i młodzież używają narkotyków z tych samych powodów co dorośli. Po prostu z chęci odurzania się. Robią to w podobnych okolicznościach: na imprezach, przyjęciach, podczas spotkań z przyjaciółmi itp. Drugą grupę powodów stanowi ciekawość i nuda. Narkotyki są kuszącą perspektywą zaspokojenia potrzeby poszukiwania przygód, podniet, nowych doświadczeń, wypełnienia wolnego czasu itp. Wpływ grupy rówieśniczej to kolejne przyczyny. Jeśli koledzy i przyjaciele dziecka \"biorą\" narkotyki, to istnieje duże prawdopodobieństwo, że i dziecko po nie sięgnie. Ważne jest więc rozeznanie, z kim dziecko przebywa.\r\n  Kolejne grupy przyczyn to ucieczka od problemów zewnętrznych (stres szkolny, ubóstwo, ograniczenie możliwości startu życiowego itp.) oraz problemów wewnętrznych (trudności emocjonalne, nieumiejętność rozwiązywania problemów itp.).\r\nŁatwowierność i naiwność dziecka, młodego człowieka jest często przyczyną kłopotów. Niezbędne jest wyrobienie w dziecku odruchu nieufności wobec nieznajomych, nawet tych, którzy wydają się być sympatyczni. Musicie zrobić wszystko, aby Wasze dzieci były bezpieczne na co dzień.\r\n\r\n##### III. Sygnały ostrzegawcze:\r\n\r\n  Każdy nastolatek próbuje ukryć przed dorosłymi, że bierze narkotyki. Jednak nawet u tych, którzy zachowują dużą ostrożność, można rozpoznać pewne oznaki ich używania. Uzależnione lub nadużywające narkotyków dziecko zmienia się. Jeżeli dziecko, które się nie uczyło, byłó zamknięte w sobie, nagle zaczyna dużo mówić, energicznie się porusza, staje się odważne, czasem agresywne, to powinno nas to zastanowić. Albo dobry uczeń, zaczyna opuszczać lekcje, chodzić na wagary, traci zainteresowanie szkołą. \r\n  - W I fazie oznaki zażywania narkotyków nie są tak widoczne jak w fazie II. W fazie III można już mówić o symptomach choroby.\r\n1.Im wcześniej zauważysz zagrożenie i zaczniesz działać, tym skuteczniejsza będzie twoja pomoc.\r\n2.Im mniej przykrych konsekwencji doświadcza nastolatek w związku z braniem, tym trudniej będzie go przekonać, że powinien przestać.\r\n3.Każdy sygnał, który dostrzeżesz, może być wierzchołkiem góry lodowej – tylko specjalista jest w stanie postawić trafną diagnozę skali problemu i doradzić, jak interweniować.\r\n4.Różne niepokojące zachowania często nie mają związku z używaniem środków odurzających. Mogą być następstwem takich problemów, jak kłopoty rodzinne lub szkolne, zranione uczucia, niepowodzenia miłosne, nadwrażliwość emocjonalna, i wiele innych, a żadnego nie można zbagatelizować.\r\n\r\n###### Faza I – nieliczne i przypadkowe sygnały\r\n\r\n•\tMożesz zauważyć u dziecka coś, co sprawi, że pomyślisz „coś z nim jest, może będzie chory”, „nigdy się tak nie zachowywał”\r\n•\tDziecko może bagatelizować zagrożenia związane z używaniem środków odurzających lub stawać w obronie tych, którzy je biorą.\r\n•\tPoza tym zauważysz niewiele, chyba, że przyłapiesz dziecko na gorącym uczynku lub pod wpływem środka psychoaktywnego, a wtedy możesz:\r\no\tPoczuć zapach papierosów, chemikaliów, marihuany (słodkawy, przypominający palone zioła);\r\no\tZaobserwować skutki upicia alkoholem;\r\no\tDostrzec ślady chemikaliów lub tytoniu na ubraniu lub skórze;\r\no\tStanąć przed koniecznością udzielenia dziecku pomocy w związku z wypadkiem lub urazem odniesionym w stanie odurzenia.\r\n###### Faza II – dążenie do przyjemności lub unikanie przykrości ( na ogół liczne i niepokojące sygnały)\r\n\r\nU nastolatków, którzy biorą środki odurzające ze względu na związane z tym przyjemności (itp. towarzyskie), sygnały ostrzegawcze mogą być bardziej nasilone. Do sygnałów charakterystycznych dla I fazy mogą dołączyć kolejne, które łatwiej jest uchwycić i określić.\r\n\r\n•\tUtrata zainteresowań, aspiracji, inicjatywy (w szkole może to się objawiać pogorszeniem ocen, nie odrabianiem lekcji, spóźnieniami, wagarowaniem, konfliktami z nauczycielami, a poza szkołą – rezygnacją z dotychczasowego hobby, niechęcią do zajęć pozalekcyjnych i praktyk religijnych)\r\n•\tIzolowanie się od reszty domowników (itp. zamykanie się w pokoju), coraz częstsze nieobecności w domu, spóźnianie się, wychodzenie bez podania przyczyny po co z kim, unikanie rozmów z rodzicami, pokrętne tłumaczenia i kłamstwa;\r\n•\tZmiana przyjaciół, gdy dotychczasowych przyjaciół zastępują nowi, często starsi, których dziecko nie przedstawia rodzicom;\r\n•\tBunt, który może objawiać się nieposłuszeństwem, nieprzestrzeganiem ustalonych zasad, używaniem brzydkich wyrazów, napadami złości, gwałtownością coraz częstszymi konfliktami z rodziną, zainteresowaniem sektami lub subkulturą  młodzieżową;\r\n•\tObiecywanie poprawy i niedotrzymywanie przyrzeczeń.\r\nU wszystkich nastolatków w II fazie używania wyraźnymi wskazówkami istnienia problemu mogą być:\r\n•\tZmiany w zachowaniu, rozregulowanie rytmu dnia i nocy, okresy wzmożonego ożywienia przeplatane zmęczeniem i ospałością (możliwość przysypiania na lekcjach), nadmierny apetyt lub brak apetytu, nowy styl ubierania się i fryzury, posługiwanie się slangiem, częste wietrzenie pokoju, używanie kadzidełek i odświeżaczy powietrza;\r\n•\tOznaki fizyczne itp. zaczerwienione, łzawiące oczy, nienaturalnie rozszerzone lub zwężone źrenice, pogorszenie stanu skóry (krosty, zaczerwienienia)\r\n•\tNarkotyki lub przybory do ich używania, które mogą się znajdować wśród rzeczy lub w pokoju dziecka (mogą to być itp. kawałki opalonej folii aluminiowej, pudełeczko zawierające rurki, szkiełka lub lusterka, małe foliowe torebeczki z jakimś proszkiem, tabletkami lub suszem – schowane w wymyślnej skrytce lub leżące na wierzchu „dla zmyłki” w niewinnie wyglądającej okładce, kosmetyczce itp.\r\n\r\n###### Faza III – uzależnienie – sygnały wyraźnie widoczne i groźne\r\n\r\n•\tObniżenie nastroju wynikające ze świadomości uwikłania w branie narkotyków i bycia w pułapce: poczucie winy, bezradności, pokrzywdzenia, lęki, brak zaufania do ludzi (może być obsesyjny i paranoiczny), możliwe myśli samobójcze;\r\n•\tŁamanie prawa, wynoszenie rzeczy z domu,, kradzieże bójki, wandalizm. Możliwy jest również handel narkotykami lub prostytucja w celu zdobycia pieniędzy;\r\n•\tPogorszenie stanu zdrowia, częste przeziębienia, katary, kaszel, bóle głowy, gardła, mięśni, krwawienie z nosa, spadek masy ciała, zawroty głowy, przypadki utraty przytomności, samookaleczenia, zaburzenia pamięci i toku myślenia;\r\n•\tZmiany wyglądu: brak zainteresowania własnym wyglądem i higieną, zimna skóra, potliwa, opuchnięta, swędząca, zażółcona lub zaczerwieniona, widoczne ślady po ukłuciach, oczy rozbiegane, zaczerwienione, podpuchnięte, „szklane”;\r\nPodejmując próbę udzielenia pomocy nastolatkowi, który bierze narkotyki, wart pamiętać, że uruchomienie procesu uzależnienia jest ryzykiem, jakie podejmuje każdy, kto sięga po narkotyki. Nie sposób przewidzieć, kto się uzależni, a kto się zatrzyma w I lub w II fazie. Decyduje o tym bardzo dużo różnych czynników. Na niektóre z nich osoba sięgająca po narkotyki może mieć wpływ. Ale wiele innych, jak np. cechy genetyczne lub zdarzenia losowe, nie poddają się kontroli.\r\n Postarajcie się wykorzystać nasze rady.\r\n•\tUważnie obserwujcie z kim przyjaźni się Wasze dziecko, z kim utrzymuje kontakty, rozmawiajcie z nim o jego koleżankach i kolegach z klasy i z podwórka, postarajcie się dowiedzieć jak nazywają się z nazwiska, imienia lub przezwiska przyjaciele Waszych dzieci.\r\n•\tUczcie je aby informowały Was, z kim oraz kiedy wrócą, gdzie wychodzą.\r\n•\tNie bagatelizujcie problemów Waszych dzieci! To co dla Was jest błahą sprawą dla nich może być bardzo ważne!\r\n•\tMusicie znaleźć czas dla Waszych dzieci, aby czuły się przez Was kochane i akceptowane, nawet wtedy kiedy coś im się nie uda. To dom ma być dla nich bezpieczną przystanią.\r\nProfilaktyka narkomanii\r\n\r\nNa pytanie: \"czy rozmawiać z dzieckiem na temat narkomanii?\" należy jednoznacznie odpowiedzieć \"tak\". Im ono będzie młodsze, tym lepiej - zważywszy na zagrożenia, z jakimi będzie się stykać w dzisiejszym świecie. W wieku ośmiu, dziewięciu lat (a nieraz wcześniej), dziecko spotyka już narkotyk w swoim otoczeniu. Należy pamiętać, że do pierwszych eksperymentów z narkotykami skłania dzieci najczęściej ciekawość.\r\nPodczas takiej rozmowy trzeba powiedzieć, że:\r\n•\tnarkotyki są o wiele bardziej niebezpieczne dla dzieci niż dla dorosłych, \r\n•\tu dorosłych fizyczna zależność od niektórych narkotyków może pojawić się dopiero po latach, podczas gdy u dzieci zdarza się. że nawet po kilku tygodniach, w przypadku heroiny niemal natychmiast, \r\n•\tspośród dzieci, które zaczęły palić, 25% kontynuuje ten nałóg także po 20 latach: wśród narkomanów jest od 85% do 90% osób palących papierosy. Natomiast osoby, które w dzieciństwie i młodości nie dały się skusić papierosom, prawdopodobnie już nigdy nie staną się palaczami, \r\n•\tsą ludzie bardziej i mniej podatni na uzależnienie, nic ma jednak sposobu, by taką rzecz z góry przewidzieć, \r\n•\tjedyną gwarancją uniknięcia nałogu jest niepodejmowanie żadnych prób z żadnym ze środków.\r\n\r\nJuż w przedszkolu należy dziecku wyjaśnić, dlaczego jego ciało potrzebuje rzeczy dobrych. Należy je przekonać, w jaki sposób zdrowa żywność zapewnia silę i zdrowie. Ponieważ w otoczeniu dziecka znajduje się wiele leków oraz artykułów gospodarstwa domowego, które są trujące i niebezpieczne dla zdrowia, dobrze jest pociechę o tym poinformować.\r\n\r\nWklasach najmłodszych (I - III) o alkoholu i narkotykach powinno się mówić operując przykładami często obserwowanymi w środowisku. W trakcie tej edukacji dziecko powinno zdobyć następujące wiadomości:\r\n•\tco to są narkotyki, dlaczego są zakazane prawem, jak wyglądają i dlaczego są szkodliwe, \r\n•\tże zakaz dotyczący alkoholu i narkotyków obowiązuje ją czy jego w domu i w szkole, \r\n•\tdlaczego tak ważne jest unikanie nie znanych sobie i potencjalnie niebezpiecznych przedmiotów, opakowań i substancji.\r\n\r\nW klasach IV - VI wiele dzieci ma skłonności do naśladownictwa rówieśników cieszących się popularnością. Może to nieść za sobą niebezpieczeństwo zainteresowania się narkotykami. Sprawą pierwszoplanową jest wpajanie dziecku umiejętności bycia niezależnym i mówienia innym \"nie\".\r\nPod koniec klasy szóstej dziecko powinno:\r\n•\tsamo unikać \"balang\" i imprez, gdzie mogą pojawić się narkotyki, \r\n•\tpotrafić wymienić powody, dla których nic chce używać narkotyków, próbować zainteresować kolegów innymi zajęciami bądź zrezygnować z ich towarzystwa, jeżeli w inny sposób nie może uniknąć sytuacji zmuszającej do konsumpcji, \r\n•\tmóc zidentyfikować znane środki na podstawie ich wyglądu, \r\n•\tznać długo- oraz krótkotrwale objawy i następstwa konsumpcji, \r\n•\twiedzieć o szkodliwych skutkach działania narkotyków na organizm, zwłaszcza w okresie rozwojowym, \r\n•\twiedzieć, Jałcie konsekwencje wynikają z picia alkoholu i zażywania nielegalnych środków dla samego konsumenta, jego rodziny i społeczeństwa\r\n\r\n\r\nW klasach gimnazjalnych - rodzice winni znać otoczenie, w którym obraca się dziecko. W miarę możliwości nawiązywać współpracę z rodzicami przyjaciół dziecka. W dalszym ciągu kontynuować wyrabianie motywacji i umiejętności odmawiania.\r\nW tym okresie dziecko poznaje:\r\n•\tkolejne etapy uzależnienia narkotycznego, \r\n•\tjak narkotyki oddziałują na układ krążenia, oddechowy, system nerwowy, zdolności reprodukcyjne, \r\n•\tw jaki sposób narkotyki upośledzają koordynację psychoruchową, obniżając przez to sprawność za kierownicą i w sporcie,\r\n•\thistorię przypadków alkoholizmu lub innych uzależnień w rodzinie, jeśli takowe były.\r\n\r\nW szkole średniej młodzież winna poznać:\r\n•\tdoraźne i dalekosiężne skutki zdrowotne używania określonych narkotyków, \r\n•\tgroźne dla życia następstwa łączenia narkotyków, \r\n•\tzależność między nadużywaniem narkotyków a chorobami i upośledzeniami, \r\n•\tszkodliwość alkoholu i innych narkotyków dla płodu, \r\n•\tfakt, że nadużywanie narkotyków to nieuchronne krzywdzenie innych, \r\n•\tniesprawność w prowadzeniu pojazdów i obsługiwaniu maszyn w stanic nietrzeźwości bądź odurzenia i ryzyko z tym związane, \r\n•\tnastępstwa społeczne uzależnień; \r\n•\tzakres działania i możliwości lokalnych ośrodków pomocy osobom uzależnionym.\r\n\r\n##### IV. Telefony zaufania dotyczące spraw narkomanii:\r\n\r\n- [Ośrodek Profilaktyki i Terapii w Gdyni][2] \r\n[2]: http://zatrzymajprzemoc.pl/osrodek-profilaktyki-i-terapii-uzaleznien-przychodnia-terapii-uzaleznien/ \r\n- [Ośrodek Profilaktyki i Terapii w województwie pomorskim][3]\r\n[3]: http://www.pzks.pl/main/osrodki/pomorsk.htm\r\n\r\n##### V. Bibliografia:\r\n\r\n1.\tAkoliński S., Falewicz J. K., Źródła patologii społecznej i problemy socjalizacji młodzieży. Warszawa 1984 \r\n2.\tAkoliński S., Od A do Z o pijaństwie. Warszawa 1985 \r\n3.\tAlapin B., Alkohol i toksykomania, Warszawa 1968 \r\n4.\tBatawia S., Problemy wczesnego alkoholizmu. Archiwum kryminologii, t. V 1972. . \r\n5.\tBilikiewiczT., Psychiatria kliniczna. Warszawa 1976. \r\n6.\tBoroń P., Choroby XX wieku. Warszawa 1982. \r\n7.\tBukowski. S., Zagadnienie narkotyków w Polsce i na świecie. Biuletyn Centrali Farmaceutycznej \"Cerami\" Polfa. 1960 nr 12. \r\n8.\tCekiera C., Toksykomania, Warszawa 1985. \r\n9.\tDimoff T., Carper S., Jak rozpoznać, czy dziecko sięga po narkotyki, Warszawa 1993. \r\n10.\tEncyklopedia powszechna. Warszawa 1867, t. 25. \r\n11.\tDreisbach R.H., Vademecum zatruć. Warszawa 1976. \r\n12.\tFalewicz J. K.., Walka o trzeźwość narodu. Warszawa 1982. \r\n13.\tFalewicz J. K., ABC problemów alkoholowych. Warszawa 1993. \r\n14.\tU.Fiutowski J., Biologiczno-prawne zagadnienia alkoholizmu. Warszawa 1981. \r\n15.\tJarosz M., Problemy alkoholowe w rodzinie, w: Wald J. (.red.). Alkohol oraz związane z nim problemy społeczne i zdrowotne. Warszawa 1981. \r\n16.\tJerzewska E., Frąckowiak T., Zespoły rzekomonerwicowe w chorobach wewnętrznych i nerwowych. \r\n17.\tKamiński A., Funkcje patologii społecznej. Warszawa 1982. \r\n18.\tKępiński A., Rytm życia. Kraków -Wrocław, 1983. \r\n19.\tKoczorowski T\" Zdrowe płuca - dłuższe życie. Warszawa 1985. \r\n20.\tKorsak A., Dziś przestaję palić. Warszaw 1985. \r\n21.\tLisiewicz J., Moszczyński P., Rak a paleń e tytoniu. Warszawa 1984. \r\n22.\tŁukasiewicz M., Od Buddy do LSD w: Magazyn Monar 85 \r\n23.\tMarkiewicz K., Papierosy a zdrowie. Warszawa 1980. \r\n24.\tRogala J., Narkotyki, Warszawa 1983. \r\n25.\tRummel-Syska Z., Gdybym urodził się jeszcze raz. Warszawa 1982. \r\n26.\tRusiecki W., Kubikowski P., Toksykologia współczesna. Warszawa 1977. \r\n27.\tStaszewski I., Palenie a rak wargi, jamy ustnej, migdałków i krtani. Nowotwory, Warszawa 1960. \r\n28.\tSoszyńska D., Chcę aby on nie pil. Warszawa 1982. \r\n29.\tŚwięcicki A., Alkohol. Zagadnienia polityki społecznej. Warszawa 1968. \r\n30.\tWielka Encyklopedia Powszechna, Warszawa 1968. \r\n31.\tWitkiewicz S.L, Narkotyki - niemyte dusze. Warszawa 1979. \r\n32.\tZatoński W., Przewoźniak K., Grottesman K., Zakres i następstwa zdrowotne palenia tytoniu w Polsce, W: Alkohol, narkotyki, tytoń -Skutki demograficzne w Polsce, Warszawa 1986. \r\n\r\n\r\n\r\nlinki\r\n\r\n[DDA][1]\r\n[1]: (http://pedagogika-psychologia.blog.pl/2013/09/10/teoretyczna-pomoc-dla-dda-cz-ii/)\r\n\r\n\r\nzałączniki:\r\n\r\n\r\n","google":"","note":"Don't delete this file! It's used internally to help with page regeneration."}